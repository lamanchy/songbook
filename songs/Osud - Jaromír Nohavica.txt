Am             C                   G
Papoušek arara zobákem z krabičky, vytáh' mi na pouti los
           Am              Adim              E
Stálo tam, čeká tě kytara, sláva a písničky, smůla a rozbitý nos
Řek' jsem mu, máš krásné peří, papoušku hlupáčku, pouťový čaroději
Ale kdo by dnes věřil osudům za kačku, poukázkám na naději

[chorus]
Am             C        G    C       G        Am    E
Osud se nepíše přes kopírák, osud se na pouti nevybírá
Am              C       G
Osud je malůvka na lemu talíře
Am               E                Am   C G Am Adim E
Vystydlá polévka zchudlého malíře, malíře

V zahradě za domem trnul jsem v úžasu, když potom jednoho dne
Spatřil jsem Salome s lilií u pasu, jak ke mně pomalu jde
Mé srdce spálila kopřiva, že něco nesmí se, i když by mělo se dít
Pohřbený zaživa, pak s hlavou na míse, bylo mi od toho dne těžko žít

[chorus]
Osud je malůvka, vítr ji pomačká
Pečená brambora zmoklého pasáčka, pasáčka

S rukama nad hlavou, sám sobě rukojmím, bojácný o vlastní strach
Procházel Ostravou trhovec odbojný, já mu šlapal po patách
Prodával zelí a kedlubny, nohy nás bolely, zvolna se rozpadal šat
On tloukl na bubny a já na činely, tak jsem se naučil hrát

[chorus]
Osud je ikona visící v kostele
Knoflíky po kapsách dobrého přítele, přítele

Salome, vrať se mi, volal jsem do noci, květnaté přívaly vět
Jsem nemocen písněmi, není mi pomoci, horečka bortí můj svět
K bytu mi přichází nožíři, cákance na botách, na zádech plátěný vak
Hraju jen na čtyři akordy života, stíhám to jen tak tak

[chorus]
Osud je malůvka hebká jak oblaka
Šaškovská čepice zchudlého zpěváka, zpěváka

Končí se dostihy smutku a radosti, sázky se vyplácejí
Napsal jsem do knihy přání a stížností, o svojí beznaději
Žokej se pousmál, ukázal na koně, plemenný arabský chov
Koni jsem cukřík dal, pak k senu přivoněl a zazpíval beze slov

[chorus]
Osud je malůvka, tisíc let nepřečká
Balónek vnoučete, hůlčička stařečka, stařečka