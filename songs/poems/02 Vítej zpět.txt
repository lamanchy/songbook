Vítej zpět, řekl důl,
a já jeho přivýtání oplatil němým pohledem.

Opět jsi přišel?

Inu, ty zde také stále jsi,
ty zde také stále jsi,
ty zde také stále jsi.

A navždy budu, ve tvém vzteku,
v jídle, ve vlasech i v dechu.
Za pět či tisíc let,
zítřek vždy ponese břímě minulosti,
nezbavíš se zodpovědnosti,
mě nezničíš.

Mrtví nemluví, a bohužel i naštěstí,
lidská lidstva paměť je krátká.
Zde bude brzy jezero a za tisíc let?
Snad zcela jiný svět.

A já se nebojím,
ať už s vámi nebo bez vás,
až přijde můj čas,
v klidu, v tichu, v míru,
tě zde opustím.

Mezitím, rok co rok, zde stojím.
A za rok snad, stát budu zas.