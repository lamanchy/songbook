Ah klide,
tě nenapadne, jak hlučné je město,
dokud nezvykneš si na klid venkova.

Kde traktor krajinou burácí,
když přivykneš si na zurčení potoka.

A jak ta voda hřmí,
když kameny tříští,
oproti samotě na vrcholku hory,
v bezvětří, v bezpečí,
konečně v tichu.

Až na to letadlo, co po obloze přede,
až ušní bubínky mi pukají,
když soused smetí snese,
když rodiče mi vykají,
já chci klid, klid! bože, cože?
I věřícím se stanu,
prodám duši dáblu,
za trochu klidu,
trochu klidství mezi nelidmi a lidmi,
trochu ticha v mý kebuli,
už drž hubu, hlase z venku,
hlade ze mě, z tebe,
ah, z tebe bych se najedl,
tak do dnešního rána,
a pak bych si dal znovu, tu touhu,
tvou ruku na krk můj,
tak přitlač, ať ticho tu je,
přitlač, ať klid přijde,
na tu chvíli,
za tu chvíli,
miluji tě.