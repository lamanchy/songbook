Vlak odjíždí a čas stojí,
ještě dnes, už jen dnes.

Proč jít zpět, když teprv včera's odešel,
či bylo to včera?
Co bude zítra?

Nebojím se sám, však mezi lidmi?
Dál, jen dál, kam mě vítr vál,
odkud se teď vracím,
kam teď utíkám?

Proč nezmizet, mimo svět,
mimo očekávání, příležitosti, starosti, 
lásku, zmatek, vztek a sázku,
kde život třeba jiný bude,
když jinde jiný je a chce být?

Chci klid.

Vlak odjel, zítřek přišel,
čas se vytrácí.
