[capo5]

Am F C G

Přiléhat ke světu jak letní šaty ztěžklé deštěm
A vlastní ženě snímat ze rtů
Otisky cizích prstů i slova rozloučení
Která se s vínem mění na další zbytečná ještě

Nýst si svůj kříž jak hashtag a všechno vidět buďto
Z dvou stran nebo dvojmo, snadno se dojmout
A držet se myšlenky, že žádný úplněk ti není
A nebude dost velký, aby sis na něj neštěk

[chorus]
Všechno to chtít obejmout, oplotit, odtrpět, odpustit
Všechno to chtít obejmout, očichat, ohryzat, odtušit

V návštěvní místnosti hrát staré písně pro přítele
Který ze skvrn od oleje vyčet světu, že mu zle je
A sám být vykolejen tak, že padáš nahý do fontán
A obutý do postele

Vylízat srdce do dna jako talíř
Kterýs rozbil na své vlastní svatbě
A pak zkoušel střepy krví slepit

Držet se vína v petce jako štětce slepý malíř
Zvládnout tak dva dny nepít

[chorus]
Všechno to chtít obejmout, ochočit, ošoustat, ochránit
Všechno to chtít obejmout, obřezat, otevřít, opustit

[solo]

Am F Am G

Vrhat se na měsíc jako žralok na návnadu
Neumět měkce lhát a bát se říct tvrdou pravdu
Usínat za běhu a probouzet se v ženském těle
Lézt nahý do fontán a obutý do postele

Ztrácet se v příběhu a nacházet se v odmlčení

Furt se rvát za něhu a pak válčit s odpuštěním

[solo]

Všechno to chtít obejmout [2x]
Všechno to chtít